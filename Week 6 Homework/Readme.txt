Зміни порівняно з версією 19 січня, звіт про виконання вимог до оформлення практичного проєкту від 14.12.2024:
1. Використання HTML5 та CSS3
Рефакторинг структури сайту, зокрема задля адаптивності. Реєстрація на сайті Font Awesome, розроблення кількох варіантів footer. Вивчення властивостей CSS, подальша стилізація.
2. Мультимедійні елементи
Коригування стилів мультимедійних елементів з метою забезпечення адаптивності та крос-браузерності (браузер Mozilla Firefox не відображав бажані пропорції зображень). Додавання ще 8 відео з Youtube до вбудованих раніше чотирьох.
3. Анімації
Заходи з пришвидшення головної анімації, розгін сторінки з анімацією у різних браузерах, дослідження та вдосконалення CSS ефектів (на свій смак), розроблення біжучого рядка.
4. Блочна верстка
Швидкий перехід до застосування flexbox та grid.
5. Адаптивність
Динамізація логотипа та шрифтів (подекуди зі встановленням мінімального, динамічного та максимального розмірів шрифтів), переведення, де це виправдано, з пікселів у відносні одиниці. Коригування верстки задля адаптивності до власного смартфона та планшета. Застосування вперше на практиці інструментів розробника.
6. Форми
Тема наступного заняття.
7. Використання флексбокса.
Використав flexbox та grid, хоча це не вимагалося у цьому та попередніх домашніх завданнях.
8. Використання медіа-запитів.
Визначив за допомогою сайту mydevice.io розміри екранів ноутбука HP Zbook Firefly 16 G11, мобільного телефона Xiaomi Redmi Note 11S та планшета Samsung Galaxy Tab A 10.1 LTE. Написав для особистих мобільних пристроїв медіа-запити.
9. Хостинг
Тема передостаннього заняття з курсу HTML та CSS.
10. Структура файлів
На мій погляд, структуровано.
11. Крос-браузерність
Начебто, сайт працює коректно в браузерах Edge, Firefox, Opera та Chrome. Протестував доступними методами на персональному комп'ютері. Основний робочий браузер – Microsoft Edge. Знайшов в інтернеті та долучив до структури проєкту файл нормалізації CSS.
12. Оформлення коду
Налаштував двопробільні відступи, застосував автоматичне форматування за допомогою VS Code. На даному етапі розроблення сайту я не бачу потреби в детальному коментуванні.

